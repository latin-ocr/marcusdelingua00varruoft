PROLEGOMENA XLVII

Atque octavi libri, quo contra analogiam disputatur, prima parte
(1—24) tractatus continetur a reliquis non una re discrepans, quem
ex mente analogistae potius quam adversarii analogiae profectum esse
et alii viderunt et Roehrscheidt in censura libri Reitzensteiniani
(‘G6tt. Gel. Anz.’ 1908) p. 797 sqq. luculente ostendit. Nimirum hanc
isagogen non octavi libri esse, sed totius de analogia et anomalia
disputationis iam Mueller probe perspexit. Quae octavo libro demon-
strari voluerat Varro, eorum initium a paragrapho 25 fecit. Docet
autem cur et in quo verba declinata sint3 deinde de ipsius de-
clinationis generibus duobus, voluntario et naturali, paucis
disputat. Tum transit ad ea quae contra analogiam dici possunt3
et priore quidem parte dicit contra universam analogiam (25—43),
altera de singulis partibus (44-84). Contra universam analogiam
quae dicuntur aut ex utilitate repetenda sunt, quae aequabilitatem
minime desideret (26—30)‚ aut ex elegantia, cui vel magis respon-
deat inaequalitas (31. 32), aut ex consuetudine, quae cum regnet,
analogia non opus esse (33), aut ex contrario, quod etiam ex dissi-
milibus saepe eadem fiant (34-36), aut ex eo quod, cum analogia
non sit ubique, omnino non sit (37. 38), aut denique ex eo quod,
quae proferantur de similitudine a defensoribus, ipsi notioni ana-
logiae parum respondeant (39—43). Quod ad singulas partes
orationis attinet, primum disputat Varro de verbis appellandi uni-
verse (44—49)‚ dein de singulis, scilicet de provocabulis (50. 51),
de vocabulis (52-79), de nominibus (80—84). Cetera, de quibus
cf. Reitzenstein p. 50, praeter pauca fragmenta, quae Gellius servavit,
lacuna abstulit: agebatur de verbis dicendi, h. e. quae proprie verba
appellamus, iungendi ut que (44), h. e. de coniunctionibus, admi-
niculandi ut docte et cmmode, h. e. de adverbiis.

Octavum librum praeter priores paragraphos 1—24 eiusdem et
generis esse et fontis, scilicet ab Aelio Stilone esse transcripta
tantum non omnia, Reitzenstein p. 51 sqq. fusius probare studuit. Quid
quod ipsius Aelii nomen ei relictum esse videtur in verbis illis quae
exstant paragrapho 81 (quodsi M. Perpenna virile est nomen et ana-
loyia sequenda, L. Aelia et Q. Mucia virilia nomina esse debebam! Quod
argumentum debile esse nec Reitzensteinium fugit et Goetz monuit
ut in censura ita l. s. s., item Roehrscheidt p. 810, qui eodem loco
attulit contra Reitzensteinium rem gravissimam ex libri octavi ratione
repetitam. Vidit enim argumentorum quibus utitur Varro maiorem
quidem partem ex libro defensoris cuiusdam anomaliae esse derivatam,
nonnulla autem ab analogista esse sumpta sententiam suam ab ad-

