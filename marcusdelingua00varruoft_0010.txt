VI PRAEFATIO

Romanae Fragmentorum a. MCMVIl et Wessnerus mox, ut speramus, ,
inseret omnium Varronis reliquiarum collectioni. Nam nihilo minus
optime adiungi fragmenta libris servatis de lingua latina sensimus. Ac
nostra opella quomodo se habeat cum ad Funaiolii recognitionem tum
ad fundamenta a Wilmannsio praeclarissime iacta in adnotationibus
breviter illustravimus neque uberius de hac parte in prolegomenis agere
in animo est. Quod saepius numeris Wilmannsianis usi sumus —
quos nostris sub his uncis () adscripsimus ut sub his [] Funaiolia-
nos —, conspectum numerorum p. 242 dedimus.

Magnam spem inde concepe1·amUS‚ quod et Georgius Wissowa
et Franciscus Skutsch viri doctissimi nobisque benevolentissimi pla·-
gularum relegendarum negotium in se suscipere animum induxerant.
Vnde in primis foliis comparent egregia quaedam utriusque com-
menta (sub siglis Wi- et sla). Sed cum praeter consueta munera plu-
rima et gravissima alter rectoris alter decani dignitatem eo ipso tem-
pore acciperent quo plagulae ex prelis exirent, desistere ab hoc auxilio
coacti sunt: quod cum nos doluimus dolemusque tum lectores nobis-
cum et ante omnes Varro noster querentur. Neque Paulus Wessner
(We) qui operam a nobis in Donatum suum impensam quodam modo
reddere volebat propter loci munerisque permutationem simul factam
eam quam speraverat opem plene dare potuit. Denique Adolfus
Groth ubi ex Teubneri nuntiis comperit hos libros nos edituros esse,
nobiscum communicavit quae olim ad multos locos sibi adnotaverat:
unde quod pauca tantum commemoravimus, ipsius praecepto obsecuti
sumus. Nihilo minus et his viris gratias ex animo agimus et qui
praeterea nobis usui fuerunt omnibus — quo in numero hoc loco
etiam Ernestum Diehl collegam esse monemus, infra Hieronymum
Vitelli amicum laudamus —- simulque veniam petimus, quod quamvis
multum temporis et toti huic editioni et ipsi correcturae impertiveri-
mus, tamen ab erroribus cavere non valuimus, quos quoad fieri potuit
in Addendis et Corrigendis notavimus.

Dedimus Ienae et Heidelbergae m. Novembri a. MCMIX.
G. G. F. S.

