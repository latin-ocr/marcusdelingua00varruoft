X PROLEGOMENA

ex Antiquitatibus», ex quibus Varro in rebus grammaticis hausit, pen——
dere etiam Verrium, cuius ceteroquin rationes prorsus diversae fuerint ’
a Varronianis, infra accuratius docebitur. Remmium Palaemonem,
grammaticae latinae nova ratione tractandae principem, etsi certa Var-
ronis vestigia in fragmentis desideramus — ¹nam terminos gramma-
ticos ¹) quibus cum illo consentit utrum Varro excogitaverit an pro'-
pagaverit usus dudum inventis aegre dixeris — eius libros legisse
consentaneum est: ad ipsos an alio pertineant Suetonii (p. 217) verba,
quibus illum porcum appellasse docemur — quo epitheto inprimis.
dicendi genus salebrosum notari probabilis Nordeni (Antike Kunst-
prosa' p. 195) coniectura est — incertum videtur. Fortasse quae Quin-
tilianus non sine irrisione de etymologiis Varronis in l. V profert
inst. or. I 6,37 (cf. test. ad 126), ut alia de quibus dudum constat in
eodem libro, ad Remmium Palaemonem magistrum redeunt: quamquam
Spengel in commentatione illa mox saepius adhibenda p. 469 Quinti-
lianum ipsum legisse Varronem sumebat. Quae C olumella tradit Var-
roniana, ad Antiquitates referenda eodemque Dionysii Halicarnas-
sensis et Plutarchi vestigia certe maiore ex parte revocanda sunt.
Valerius Probus quomodo Varronis libris usus sit nescimus3 idem
fere de Plinio dicendum: quamquam testimonia quaedam grammatico-

rum posteriorum aut ad Plinium aut ad Probum auctorem primarium ’

non temere revocabuntur. Certiora vestigia apud Gellium deprehen-
duntur, qui quin ipsos Varronis libros evolverit non est cur dubite-
mus: atque lectionibus Gellianis non semel in castigandis Varronis
verbis usi sumus (cf. 78, lsqq. 190, 29; aL). Grammatici et scho-
liastae saeculi quarti, item quinti ex antiquioribus fontibus pendent:
sed ex ipso Varrone hausit, quo maius fragmentum servavit nemo,
Priscianus (p. 52, 2 sqq. = GL. III 410) vel eius auctor: cuius testi-
monio Florentini codicis errores saepius potuerunt corrigi (v. p. XXIII.
XXIV bis). Isidorus, qui in Etymologiis locis non ita paucis Varro- γ
nem commemorat, pleraque ex Servii commentario transcripsit, ac ne
eis quidem locis, quorum fons latet, ullum ex ipso Varrone haustum
esse probabile putamus. Quod Hauptius (Hermae t. I p. 44) Rha-
banum de computo c. 3 Varronem legisse opinatus est, id falsum
esse, utpote quae verba Prisciano reddenda sint, >Spengel praef?³ p. II
adn. recte monuit. Osbernus quae adfert partim Isidoro, partim
Prisciano, partim Macrobio debentur. Omnino certum est, medii aevi.
scriptorum ex ipso Varrone hausisse neminem, nisi quod undecimo
saeculo aliquis codicem Florentinum propagavit et saeculo post

 

1 cf. L. Jeep, ‘Zur Gesch. der Lehre von den Redeteilen' p. 12 sqq.

