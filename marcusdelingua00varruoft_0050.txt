XLVI PROLEGOMEN A

89-91. 95-98.148-152. 154. 156. 157. 159. 163. 164. 171—173.174;
VI 13—34. De quibus ut saepius confidentius iudicemus, testimonia
Plutarchi et Dionysii efficiunt, qui ex iisdem Antiquitatum locis
pendent. Quo accedunt testimonia non minus gravia ex Cicerone cum
Varrone consentiente, id est — quod tot locis diserte probatur —- ex
illo hauriente. Velut mirum est Spengelium (qui non ita multos locos
parallelos respexit, etsi iam Mercklin Philol. XIII p. 687 eo provo-
cavit) ad V 68 — fortasse ab Halmio suo monitum -— adscripsisse
verba similia ex Firmico Materno de errore profanarum religionum
neque animadvertisse illi Ciceronem auctorem esse de natura deorum
(cf. test. ad 22, 2); neque deesse similes locos ex ‘testimoniis' a
nobis adscriptis perspicies. Quem consensum explicari ex Varronis
Antiquitatum libris adhibitis coniectura est et prona et probabilis. 1)
Quamquam minime credimus Varronem semper ad verbum'illos ex
Antiquitatibus 'transcripsisse locos: immo in excerpendo verba ac-
commodavit grammaticae rationi disposuitque singula prout rerum
condicionem postulare vel commodo inservire credidit. Neque ex
solis Antiquitatibus hausisse eum, sed etiam alia opera sua inspexisse
consentaneum putamus. Ne in septimo quidem libro tales locos
quamquam rariores sunt prorsus deficiunt (cf. Goetz l. s. s. p. 13 sqq).
Quae si probabiliter disputata esse videbuntur, Reitzensteinii (p. 39 sqq.)
sententiam, qui pleraque non Varronis, sed Aelii Stilonis esse, cuius
tractationem Varro in longe plurimis et in tota dispositione suam
fecisset et ita quidem, ut singula saepe corrumperet, ex omni parte
labefactavimus: nam quotquot locos ex Aelio derivamus, ex quo
plures sanc derivandi sunt quam diserte scriptor testatur, in totidem
aliis rebus ab Aelio non pendere Varronem perspicuum fit, ut funda-
menta, quibus totum aedificium impositum est dilabantur et concidant.
Neque recte putamus ex meris coniecturis sic et Aelium et ipsum
Varronem longe alios fingi ac describi quam qui utriusque scripta
melius noscebant antiquitus tradiderunt. Sed nunc ad triadem alteram
librorum VIII—X transeamus, quorum condicionem longe diversam
esse facile intellegitur.

Secunda igitur pars operis, quae ab octavo libro incipit, ad
analogiam et anomaliam pertinet, quae controversia a Graecis
accepta apud Romanos quoque studia plurima et acerrima excitavit.

 

 

1) De Varrone Ciceronis auctore in deorum indice de n. d. 111 42. 53 sqq.
post alios et contra Rudolfum Hirzel (‘Ber. der k. S‘achs. Ges. d. W.’ ,9⁴· 1896
p. 304 sqq.) disputavit Bobeth ‘de indice deorum' diss. Lips. a. 1904 p. 24 sqq.

