 

 

PROLEGOMENA XXXVII

sed hanc quoque vulgatam fide minime dignam propagasse apparuit
ubi novam editionem ‘principem' a. MDCGCXXVI Leonardus Spengel
ex Petri Victorii collatione quamvis mala mancaque Laurentiani aliisque
codicibus emisit subscriptis, non receptis, et aliorum et suis opinionibus.
Quo nisus aliaque subsidia adiungens novam uno anno MDCCCXXXIII
et confecit et edidit Carolus Odofredus Mueller ornatam emenda-
tionibus et annotavit: quam editionem ¹) nuperrime in libro studiosae
maxime iuventutis in usum conscripto Eduardus Norden edixit magni
momenti esse ad splendidum Muelleri ingenium recte aestimandum,
sed ceteroqui hodie inutilem videri3 quod severius quam verius edixit:
nam praeter emendationes speciosas aut palmares dudum receptas
haud pauca in adnotationibus inesse, quae etiam nunc cum fructu
legantur atque adhibeantur, saepius significavimus. Vnde etiam
Spengelii Muellerique Manibus tamquam sospitatorum Varroniani
scripti nostram opellam dedicavimus, Post quos optime de his libris
meritus est Petrus Ganal Italus, qui inde ab anno MDGCOXLVI apud
Antonellium Venetum in bibliotheca scriptorum latinorum editionem
cum versione adnotationibusque curavit repetitam a. MDCCCLXXIV:
quae editiones apud exteros adeo ignotae iacebant, ut viri docti pro-
nepos Iulius Antonibon ante hos decem annos in libro antea adhibito
demonstraret proavum haud paucas emendationes cum a Leonardo ²)
tum ab Andrea Spengel interim prolatas dudum praeoccupasse. At-
que praeter emendationes etiam commentarius Canalis saepius dignus
est qui cognoscatur. Denique priora priorumque studia et complexum
esse et promovisse Leonardum Spengel in editione postuma ab
Andrea filio et curata et aucta3) a. MDCCCLXXXV apud Weid-
mannos iam saepe attigimus. Vnde denuo nonnullorum hominum
doctorum animi in Varronem conversi sunt, quorum sententias quoad
fieri potuit respeximus singulisque locis inseruimus.

Quae vero latius patent quaestiones de horum librorum ratione
dispositione fontibus paucis etiam hoc loco pertractandae esse vi-
dentur.

 

1) Aemilius Egger a. MDCCCXXXVII Parisiis hanc editionem redintegravit
omissis adnotationibus, adiectis Fabricii Spengeliique commentationibus: de suo
nihil addidit.

2) De hoc interdum erravit, quia antiquiorem eius operam neglexit.

8) Praelusit editioni in commentatione quam supra p. XIX commemora-
vimus.

 

