PROLEGOMENA xnm

hae, heu, iurgium (hoc propter Plauti versum ante duos Enni
unumque Pompili locos exscriptum, 93), clepere (94), mandier
(95), obscenum (scena scaena, alia eiusdem discrepantiae exempla,
96. 97), crevi (98), frequens et adsiduus (99); fodari (ut supple-
vimus, 100); mussare (vinculum est in verbis Ennii vocibus con-
oide, 101), averruncare (102). Secuntur animalium voces (103.
104), nexus (105); delicuum et liquitur (106); agmen claudunt
vocabula glossematica ex Naevii comoediis et tragoediis
litterarum ordine digestis et ex bello Punico excerpta (107. 108).
Ex hoc recensu apparet ordinis rationem saepius obscuram esse: quae
obscuritas fortasse minueretur, si de fontibus ubique constaret. Velut
quod Varro VII 93 Menaechmorum versum 127 propter ‘euax' excitans
post alias interiectiones cum exemplis exhibitas pergit in ‘iurgio' ex
eodem versu explicando similiaque, vix aliter expedies quam ex commen-
tariis ad Plauti fabulas vel ex ‘Quaestionibus Plautinis’ adhibitis. Sed
etsi de hac re aliisque sententia confirmari posset, ne tum quidem
ipsius auctoris arbitrii vestigia remotum iri omnia sperandum esset.

Sed antequam continuemus expositionem de ordine vel disordine
brevissimam, de fontibus horum librorum disputandum est, cuius
disputationis in hac triade simile esse fundamentum et ab eis libris
qui secuntur diversum constare censeamus. Primum enim qui tertius
est liber eum cum prioribus cohaerere ita, ut ex tractatibus in quinto
libro et sexto adhibitis quae ad poetica vocabula pertinerent septimo
libro insererentur, optime Reitzenstein 1. s. s. (p. 31 sqq.) demon-
stravit. Tum vero his tribus libris tot res quas apud antiquarium
potius quaeras quam grammaticum continentur, ut antiquitatum Ro-
manarum locos non paucos eis commode illustrari iure dicas. Quis
in grammaticis libris quaeret triplicem de lacu Curtio historiam, quis
regionum accuratam descriptionem, qualem legimus p. 16 sqq„ quis
mensium, dierum, feriarum tractatus tanta singularum rerum ratione
habita confectos? Qualia etsi in septimo libro consentaneum est ra-
riora esse, tamen ne hic quidem prorsus deficiunt (cf. 10. 17. 34. 37.
39. 44. 45, alia). Quae omnia iure miraremur, nisi Varronis indolem
tam ad antiquarias quam ad grammaticas quaestiones pariter propen-
sam fuisse constaret, ut Antiquitatum libri pleni rerum grammaticarum,
grammatici antiquariarum quaestionum referti recte dicantur (cf. Goetz
l. s. s. p. 3sqq.). Atque re vera de multis quaestionibus quae in his
libris tractantur eundem Varronem antea in Antiquitatum libris dis-
putavisse certum est, in quibus, ut exempla ponamus, de mensibus ac
diebus, de feriis, ludis, de diis, de magistratibus et re militari, de pon-

