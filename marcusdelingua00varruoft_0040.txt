XXXVI PROLEGOMENA

adnotationibus eas tantum respeximus, quae aut per se aut ex aucto-·
ritate criticorum in censum veniant, nisi quod paulo largius collegi-
mus quae post Spengelianam alteram prolata necdum collecta erant.
Accuratiora qui scire cupiat cum de aliis rebus tum de critico illo
quem B littera indicavit Spengelius‚ de quo supra p. XXXII sq.
sub numero 19 diximus, Spengelianam ipsam adeat: qua ut nos·
quoque grato animo usi sumus, ita exscribendo compilandoque abuti
noluimus, praesertim cum persuasum habeamus ὅσῳ πλέον ἥμισυ
παντός.

Pauciora etiam de editionibus afferre in animo est. Ex quibus
editio s. l. et a. circa a. MCGGOLXXI parata a Pomponio Laeto cive
Romano non modo — ut tam multae principes — tamquam prin-
ceps laudanda est, sed etiam propter multa egregie emendata vel
suppleta, quae inter errores interpolationesque splendent. Velut V 85
additamentum quod inter perversa minusque verecunda numeravit
Spengelius praef.2 p. XV prope verum esse hodie intelleximus. Par-
mensis a. MOOCOLXXX ceteroqui principi ac Venetae a.'MCCCOLXXIV
simillima (cf. Spengel praef.¹ p. XXIV) insignis est ob Francisci
Rholandelli curam, item Veneta a. MCCCGXOH ob Michaelis Ben-
tini castigationes saepius repetitas. Deinde cum in Mediolaniensi
a. MDX Io. Bapt. Pius non ita multum praestiterit, notum est diu vul-
gatae ius obtinuisse editionem Romanam a. MDLVII multum et a multis
cum emendatam tum corruptam atque interpolatam Antonii Augustini
Icti archiepiscopi Tarraconensis, qui inter alios se adiutum esse pro-
fitetur -ab Angelo Colotio, Octavio Pantagatho, Gabriele Faerno
saepiusque ‘amici' coniecturas in margine adscripsit. Hunc post sex
annos excepit Lugduni M. Vertranii Mauri Icti opera et a. MDLXV
secutus est Iosephus Scaliger in coniectaneis‚ quas una cum Adriani
Turn ebi emendationibus et commentariis postumis Henricus Stepha-
nus in editione a. MDLXIX et sequentibus cum appendice iteravit.
Proximi saeculi initio Ausonius Popma Frisius hos libros cum notis
et coniectaneis ex officina Plantiniana edidit annoque MDGV Ingol-

stadii recensuit Gaspar Scioppius: cuius viri nomen saepius quam

meruit apponendum erat, quippe cum sub eo lateant ignota et alio-
rum et Fulvii Ursini conamina, quem — item Faernum aliosque -—
haud raro commemorat, sed saepius adhibuisse quam nominasse cen-
sendus est, ut accuratius demonstravit Spengel praef.² p. XXIX sqq.
Editio Bipontina anni MDOGLXXXVHI priores accurate enume-
rans ideo multis grata acceptaque fuit, quia commodissime praeter
fragmenta adiunxit Antonii Turnebi Scaligeri Popmae adnotationes:

