PmLEGOMENA XV

ticulas tractasse prodit (cf. Philol. t. XIII p. 690 adn..) Sed priores longe
superavit Henrici Keil diligentia, qui quae solita cura enotaverat ad
editionem Muelleri dono dedit Leonardo Spengel, unde is primum in
commentatione a. 1854 veriora docuit, deinde alias, donec ex eius
schedis Andreas filius a. 1885 omni ratione novam emendatumque re-
censionem emitteret. Interim auctore Studemundo Adolfus Groth, cum
a. 1877 Florentiae versaretur, librum accuratius contulit cum Spenge-
liana priore tribusque annis post in dissertationibus Argentoratensi-
” bus IV p. 81 sqq. quae exscripserat publicavit. Keilii Grothiique testi-
monia haud raro inter se discrepantia cum A. Spengel coniunxerit,
nos quo certius distingueremus primum Augustum Wilmanns adiimus,
qui ipse quoque olim codicem excusserat, quia post egregiam fragmen-
torum grammaticorum pertractationem librorum de 1.1. recensionem
dare in animo habebat: quod consilium utinam exsecutus esset! Qui
vir humanissimus semperque nobis benevolus idoneam ob causam non
potuit nobis copiarum suarum copiam facere. Quare a. 1906 Schoell
relegere librum constituit: qui cum ab initio discrepantias tantum illas
respicere voluisset, mox intellexit plenum contextum perlustrandum
esse: unde saepe Keilium, interdum etiam Grothium verum vidisse in-
tellexit, nonnumquam vero ab utroque recessit, non modo .in ratione
discrepantiarum, correcturarum, distinctionum notandarum, verum etiam
in ipsis lectionibus.¹) Vbi discessimus a priorum testimoniis aut du-
bitationem ortam certius tollere voluimus, saepius (sic) adposuimus
scripturis in apparatu exhibitis vel alio modo scripturam a nobis da-
tam confirmavimus. Quod L. Spengel et in comment. a. 1854 et in
praefi* p. V cum Keilio dicit ‘singula folia versibus XL’ constare, id
non prorsus verum esse ex eis elucet quae p. 125‚9 sqq. et 146‚5 et
179,3 adnotavimus (cf. etiam p. 91 s. f. et ad 133,7 sqq.: ubi simul de
distributo scribendi negotio deque scripturae vicibus monuimus, quae
repetere hoc loco nolumus). Gratissimum sane accideret, si quod his
temporibus tot codicibus contigit contingitque etiam huic cimelio con-
tingeret, scilicet ut totus phototypica arte depingeretur. Interim ad
unius paginae imaginem ab Aemilio Chatelain in opere utilissimo pro-
positam (p. 173‚4—175‚28 ex nostra editione) delegamus et ad ratio-
nem libri — non sane litterarum! — clarius repraesentandam primam
contextus paginam a Schoellio descriptam typis exhibemus.

 

1) 122, 3 ubi error commissus est et in adn. et in Corrigendis notatus, Hiero-

nymus Vitelli amicus benigne ut solet denuo locum inspexit itemque de alia
re sciscitanti respondit.

